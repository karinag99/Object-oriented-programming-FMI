## Структури
За всяка задача си задаваме допълнителния въпрос
> Колко копия се правят при извикването на функция един път?

### Задача 1
Да се напише структура, представляваща двумерна точка. За тази структура да се напишат следните функции

* `swap` - да размени две точки
* `dist` - да пресметне разстоянието между две точки
* `add` - връща нова точка, получена от покомпонентното събиране на две подадени точки


### Задача 2
Да се напише структура, описваща матрица от цели числа с размери *n*x*m*. Да се реализират следните функции за матрици:

* `print` - да разпечата една матрица върху конзолата
* `add` - да върне сбора на две матрици
* `transpose` - връща транспонираната на подадената матрица
* `multiply` - връща матрицата, получена от произведението на двете подадени матрици


#### Ограничения
Гарантирано е, че всяка получена и начална матрица няма да надвишава 100 реда и 100 стълба т.е.

```
1 <= n <= 100
1 <= m <= 100
```

### Задача 3
Да си представим, че имаме да напишем малка програма за следене на продажбите в малък магазин, предлагащ малък набор от различни видове продукти. За този магазин трябва да отчитаме общия брой продадени продукти, печалбата и за всеки продукт поотделно брой продажби. За целта ще е нужно да напишем две структури - една за магазина и една за продукта.
Да се реализират следните функции, използващи структурите за магазин и продукт. 
* `printShop` - да извежда на конзолата състоянието на магазина
* `buyProduct` - по подадено име на продукт да се отчита този продукт в магазина, съответно да се отрази на печалбата за магазина и броя продадени продукти за целия магазин и продукта

#### Ограничения
Броят на продуктите в магазина няма да надвишава 100.

### Задача 4
Да се напише структура, представляваща бележник на ученик. В бележника ще държим единствено неговите оценки за съответните предмети, които кара. Оценките ще приемат стойности между 2 и 6.
Напишете следните фунции за бележника
* `addGradeToSubject` - по подадени оценка и име на предмет да се добавя оценката към този предмет.
* `summarizeSubject` - по подадено име на предмет да се изпишат всичките оценки на ученика, последвано от средната оценка.
* `summarizeGradebook` - да се изпишат обобщено крайните оценки за всеки предмет и средният успех на ученика. 

#### Ограничения
Броят на предметите е по-малък от 20. Няма ограничение за броя оценки, може да има произволен брой оценки, вписани за даден предмет.
