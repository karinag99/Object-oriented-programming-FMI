# Двоични файлове

### Задача 1
Ще работим с файл, съдържащ масив от огромен брой цели числа. За тази цел въвеждаме структура `FileArray`, която се описва от следните атрибути
- поток към двоичния файл
- брой елементи

Да се напишат следните функции за работа с `FileArray`:
- `create` - по подаден `FileArray` и име на файл да записва масив от цели числа в двоичен файл и да подготвя потока за работа.
- `open` - по подаден `FileArray` и име на *съществуващ* файл да отваря този файл в `FileArray` и да записва броя на елементи.
- `get` - по подадени `FileArray` и индекс да връща стойността, отговаряща на елемента, намиращ се на тази позиция във файла.
- `put` - по подаден `FileArray`, индекс и променлива от тип цяло число да записва тази променлива във файла на позицията, съответстваща на подадения индекс.

### Уточнение
Идеята е, че не може да се прочете цялото съдържание на файла. 

### Задача 2
Реализирайте структура `Date`, която пази информацията за дата, т.е.: ден, месец, година. Да се реализират и следните функционалности:
- Въвеждане на дата (не всеки три числа формират валидна
дата)
- Извеждане на дата в следния вид : `dd.mm.yyyy`

Реализирайте структура Event, съдържаща информацията за събитие.
Едно събитие има следните атрибути:
- Дата
- Продължителност (не повече от 3 часа)
- Кратко описание (до 128 символа)

И следните функционалности:
- Въвеждане на събитие от конзолата
- Извеждане на събитие
- Промяна на датата
- Промяна на продължителността

Реализирайте структура Calendar, съдържаща информацията за множество събития (най-много 50). Трябва да има следните функции:
- Добавяне на събитие(сборът от продължителностите на събитията в даден ден не трябва да надвишава 6 часа)
- Промяна на дата или продължителност на дадено събитие (различаваме ги по техните описания)
- Сортиране на събитията по дати
- Извеждане на събитията за определена дата
- Функция, която запазва срещите в бинарен файл
- Функция, която получава бинарен файл като параметъри връща Calendar, съдържащ срещите от файла

Реализирайте функция, която по подаден двоичен файл, съдържащ множество от обекти от тип Event, извежда на конзолата само тези, които се намират на нечетна позиция.
